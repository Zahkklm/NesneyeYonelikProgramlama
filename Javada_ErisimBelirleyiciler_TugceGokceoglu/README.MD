#Javada erişim belirleyiciler (public protected friendly private)

Youtube Kanalımız: BMDersleri

Kısa Bağlantı: https://bit.ly/32k9MnJ

Github Adresimiz: https://github.com/bmdersleri

Youtube Sunum Linki: https://youtu.be/WM1XUgICeFI

Hazırlayan: Tuğçe GÖKÇEOĞLU

Sarmalama ilkesi bir sınıf içindeki niteliklere o sınıf dışından doğrudan erişilmesinin engellenerek, erişimin o sınıf içine kodlanmış yöntemler çağrılarak gerçekleştirilmesini söylemektedir.Öyleyse,bir sınıfın belirlenen öğelerine erişimi düzenleyecek programlama dili araçlarına gereksinim vardır.

Bir değişkenine ya da metoduna sınıfın içinden, sınıfta yer alan nesneden ulaşımın nasıl olacağını belirleyen belirleyicilere “access modifier” yani “erişim belirleyicileri adı verilmektedir . Paket yapıları kurulduğunda, sınıfların bu paketler altında yer aldıklarında ve sınıf içerisinde farklı görevlere sahip olan metotların oluşturulmasından sonra sınıfların farklı sınıflardaki metotlara erişim sağlaması gerekmekte veya bir sınıftaki özel bir metoda başka hiçbir sınıfın erişmemesi gerekmektedir. Bu gibi durumlarda belirlenen yapı erişim belirleyicilerdir.

Java dilinde en erişilebilirinden erişilmeze doğru sıraladığımızda public, protected,friendly ve private olmak üzere 4 tür erişim belirleyicisi bulunmaktadır . Erişim belirleyiciler global alanlar ve yordamlar için kullanılabilmektedir. Ayrıca sınıflar içinde sadece public ve friendly erişim belirleyicileri kullanılabilmektedir.

